<!DOCTYPE html>


<html lang="zh-CN">


<head>
  <meta charset="utf-8" />
    
  <meta name="viewport" content="width=device-width, initial-scale=1, maximum-scale=1" />
  <title>
    反经-第三章权变-适变 |  VincereZhou&#39;s blog
  </title>
  <meta name="generator" content="hexo-theme-ayer">
  
  <link rel="shortcut icon" href="/images/mojie.jpg" />
  
  
<link rel="stylesheet" href="/dist/main.css">

  <link rel="stylesheet" href="https://cdn.jsdelivr.net/gh/Shen-Yu/cdn/css/remixicon.min.css">
  
<link rel="stylesheet" href="/css/custom.css">

  
  <script src="https://cdn.jsdelivr.net/npm/pace-js@1.0.2/pace.min.js"></script>
  
  

  

<link rel="alternate" href="/atom.xml" title="VincereZhou's blog" type="application/atom+xml">
</head>

</html>

<body>
  <div id="app">
    
      
    <main class="content on">
      <section class="outer">
  <article
  id="post-反经-第三章权变-适变"
  class="article article-type-post"
  itemscope
  itemprop="blogPost"
  data-scroll-reveal
>
  <div class="article-inner">
    
    <header class="article-header">
       
<h1 class="article-title sea-center" style="border-left:0" itemprop="name">
  反经-第三章权变-适变
</h1>
 

    </header>
     
    <div class="article-meta">
      <a href="/posts/1e7152bf/" class="article-date">
  <time datetime="2019-12-30T16:37:01.000Z" itemprop="datePublished">2019-12-31</time>
</a> 
  <div class="article-category">
    <a class="article-category-link" href="/categories/%E6%9D%82%E5%AD%A6%E6%97%81%E6%94%B6/">杂学旁收</a> / <a class="article-category-link" href="/categories/%E6%9D%82%E5%AD%A6%E6%97%81%E6%94%B6/%E5%8F%8D%E7%BB%8F/">反经</a>
  </div>
  
<div class="word_count">
    <span class="post-time">
        <span class="post-meta-item-icon">
            <i class="ri-quill-pen-line"></i>
            <span class="post-meta-item-text"> 字数统计:</span>
            <span class="post-count">2.6k</span>
        </span>
    </span>

    <span class="post-time">
        &nbsp; | &nbsp;
        <span class="post-meta-item-icon">
            <i class="ri-book-open-line"></i>
            <span class="post-meta-item-text"> 阅读时长≈</span>
            <span class="post-count">8 分钟</span>
        </span>
    </span>
</div>
 
    </div>
      



  
    <div class="article-entry" itemprop="articleBody">
       
  <blockquote>
<p>昔先王当时而立法度，临务而制事，法宜其时则理，事适其务故有功。今时移而法不变，务易而事以古，是则法与时诡，而事与务易，是以法立而时益乱，务无而事益废。此圣人之理国也，不法古，不修今，当时而立功，在难而能免。</p>
<p>【秦孝公用卫鞅。鞅欲变法，孝公恐天下议己，疑之。卫鞅曰：“疑行无名，疑事无功。夫有高人之行者，固见非于世；有独智之虑者，必见教于人。愚者暗于成事，智者见于未萌。人不可与虑始，而可与乐成。论至德者，不和于俗；成大功者，不谋于众。是以圣人苟可以强国，不法其故；苟可以利人，不循其礼。” 孝公曰：“ 善。” 甘龙曰：“ 不然。圣人不易人而教，智者不变法而治。因人而教，不劳而功成。缘法而理，吏习而人安。” 卫鞅曰：“ 龙之所言，世俗之言。常人安于习俗，学者溺于所闻。以此两者居官守法可也，非所以与论于法之外也。三代不同礼而王；五霸不同法而霸。智者作法，愚者制焉。贤者更礼，不肖者拘焉。” 杜贽曰：“ 利不百，不变法；功不十，不易器。法古无过，修礼无邪。” 卫鞅又曰：“ 治代不一道，便国不法故。故汤武不循古而王，夏殷不易礼而亡。反古者不可非，而循礼者不足多。” 孝公曰：“ 善。” 遂变法也。】</p>
<p>由是言之，故知若人者，各因其时而建功立德焉。【孟子曰：“ 虽有磁基，不如遇时；虽有智慧，不如逢代。” 范蠡曰：“ 时不至，不可强生；事不究，不可强成。” 《语》 曰：“ 圣人修备以待时也。” 】</p>
<p>何以知其然耶？桓子曰：“ 三皇以道治，五帝用德化，三王由仁义，五伯用权智。” 【说曰：无制令刑罚谓之皇，有制令，无刑罚谓之义；赏善诛恶，朝诸侯，朝事，谓之王；兴兵众，立约盟，以信义矫代谓之伯。文子曰：“ 帝者，贵其德也；王者，尚其义也；霸者，迫其理也。道狭然后任智，德薄然后任刑，明浅然后任察。议曰：夫建国立功，其政不同也如此。】</p>
<p>五帝以上久远，经传无事，唯王霸二盛之类，以定古今之理焉。【秦汉居帝王之位，所行者霸事也。故以为德之次。】</p>
<p>夫王道之治，先除人害，而足其衣食。</p>
<p>【论曰：” 五亩之宅，树之以桑，匹妇蚕之，年五十者，可以衣帛矣。百亩之田，数口之家，耕稼修理，可以无饥矣。鸡豚狗彘之畜，不失其时，老者可以食肉矣。夫上无贪欲之求，下无奢淫之人，藉税省少而徭役不繁，其仕者，食禄而已，不与人争利焉。是以产业均而贫富不能相悬也。“ 】</p>
<p>然后教以礼仪。</p>
<p>【故明王审己正统，慎乃其位。宫室舆服不逾礼制，九女正序于内，三公分职于外。制井田以齐之，设诸侯以牧之，使饶不溢侈，少不匮乏，然后申以辟雍之化，示以揖让之容，是以和气四塞，祸乱不生，此圣王之教也。】</p>
<p>而威以刑诛，使知好恶去就。</p>
<p>是故大化四凑，天下安乐，此王者之术。</p>
<p>【王者，父天母地，调和阴阳，顺四时而理五行，养黎元而育群生，故王之为言往也。盖言其惠泽，优游善养润天下，天下归往之，故曰王也。】</p>
<p>霸功之大者，尊君卑臣，权统由一，政不二门，赏罚必信，法令著明，百官修理，威令必行。</p>
<p>【夫霸君亦为人除难兴利以富国强兵，或承衰乱之后，或兴兵征伐。皆未得，遵法度，申文理，度代而制，因时施宜，以从便善之计，而务在于立功也。】此霸者之术。</p>
<p>【王道纯而任德，霸道驳而任法。此优劣之差也。】</p>
<p>《道德经》曰：” 我无为而人自化。“ 《文子》曰：” 所谓无为者，非谓引之不来，推之不往，谓其循理而举事，因资而立功，推自然之势也。“ 【故曰：” 智而好问者圣；勇而好问者胜。乘众人之智，即无不任也；用众人之力，即无不胜也。故圣人举事，未尝不因其资而用也。】 故曰：汤武，圣主也，而不能与越人乘舲舟，泛江湖。伊尹，贤相也，而不能与胡人骑原马，服**。孔、墨，博通也，而不能与山居者入榛薄，出险阻。</p>
<p>由是观之，人智于物，浅矣，而欲以昭海内，存万物，不因道理之数，而专己之能，则其穷不远。故智不足以为理，勇不足以为强，明矣。然而君人者，在庙堂之上而知四海之外者，因物以识物，因人以知人也。</p>
<p>【《吕氏春秋》曰：“ 是天无形而万物以成，大圣无事而千官尽能，此谓不教之教，无言之昭业。” 】</p>
<p>夫冬日之阳，夏日之阴，万物归之，而莫之使。至精之感，弗召自来。待目而昭见，待言而使令，其于理难矣。</p>
<p>【《文子》曰：“ 三月婴儿，未知利害，而慈母之忧喻焉者，情也。” 故曰：“ 言之用者小，不言之用者大。又曰：不言而信，不施而仁，不怒而威，是以天心动化者也。施而仁，言而信，怒而威，是以精诚为之者也。施而不仁，言而不信，怒而不威，是以外貌为之也。】</p>
<p>【庄子曰：” 天地有大美而不言，四时有明法而不议，万物有成理而不说。圣人无为，大圣不作，观于天地之谓也。】</p>
<p>不言之令，不视之见，圣人所以为师。此黄老之术也。</p>
<p>六经之理，贵于未乱；兵家之胜，贵于未战。</p>
<p>此孔氏之术也。【议曰：孔氏之训，务德行义，盖王道也。】</p>
<p>墨子曰：“ 古之人未知为宫室，就陵阜而居，穴而处，故圣王作为宫室。为宫室之法，高足以避润湿，边足以圉风寒。宫墙之高，足以别男女之礼。谨此则止，不以为观乐也。故天下之人，财用可得而足也。当今之王为宫室则与此异矣。必厚敛于百姓以为宫室，台榭曲直之望，青黄刻镂之饰，为宫室若此，故左右皆法而象之。是以财不足以待凶饥，振孤寡，故国贫而难理也。为宫室不可不节。【议曰：此节宫室者。】</p>
<p>古之人未知为衣服，时衣皮带茭，冬则不轻而暖，夏则不轻而清。圣王以为不中人之情，故圣人作，诲妇人，以为人衣。为衣服之法，冬则练帛，足以为轻暖，夏则絺绤，足以为轻清，谨此则止，非为荣耳目，观于人也。是以其人用俭约而易治，其君用财节而易赡也。当今之王，其为衣服，则与此异矣。必厚敛于百姓，以为文彩靡曼之衣，铸金以为钩，珠玉以为佩。由此观之，其为衣服，非为身体，皆为观好耶。是以其人淫僻而难治，其君奢侈而难谏。夫以奢侈之君，御淫僻之人，欲国无乱，不可得也。为衣服不可不节。”【 议曰：此节衣服也。】</p>
<p>此墨翟之术也。【议曰：墨家之议，去奢节用，盖强本道。】</p>
<p>商子曰：“ 法令者，人之命也，为治之本。【慎子曰：” 君人者，舍法而以身治，则受赏者虽当，望多无穷；受罚者虽当，望轻无已。君舍法而以心裁轻重，怨之所由生也。是以分马者之用策，分田者之用钩，非以钩策为过人之智也，所以去私塞怨也。故曰：夫君任法而不躬为，则怨不生而上下和也。“ 】 一兔走，百人逐之，非以兔可分为百，由名分之未定也。卖兔满市，盗不敢取者，由名分已定也。故名分未定，虽尧舜禹汤，且皆加务而逐之。名分之定，则贫盗不敢取。故尧舜圣人之为法令也，置官也，置吏也，所以定分也。名分定则大诈贞信，巨盗原悫，而各自治也。” 【《尹文子》曰：“ 名定则物不竞，分明则私不行。物不竞，非无心，由名定，故无所措其心；私不行，非无欲，由分明，故无所措其欲。然则心欲人人有之，而得同于无心无欲者，在制之有道故也。” 】</p>
<p>申子曰：“ 君如身，臣如手，君设其本，臣操其末。为人君者，操契以责其名。名者，天地之网，圣人之符。张天地之网，用圣人之符，则万物无所逃矣。”</p>
<p>此商鞅、申、韩之术也。</p>
<p>【恒范曰：“ 夫商鞅申韩之徒，贵尚谲诈，务行苛刻。废礼义之教，任刑名之教，不师古，始败俗伤化。此则伊尹、周公之罪人也。然其尊君卑臣，富国强兵，守法持术，有可取焉。逮至汉兴，有宁成，郅都之辈，仿商、韩之治，专以杀伐残暴为能，顺人主之意，希旨之行，要时趋利，敢行败祸，此又商、韩之罪人也。然其抑强族，抚孤弱，清己禁奸，背私立公，亦有取焉。至于晚代之所谓能者，乃犯公家之法，赴私门之势，废百姓之务，趋人间之事，决烦理务，临时苛辩，使官无谴负之累，不省下人之冤，复是申、韩、宁、郅之罪人也。”】</p>
<p>由是观之，故知治天下者，有王霸焉，有黄老焉，有孔墨焉，有申商焉，此所以异也，虽经纬殊制，救弊不同，然康济群生，皆有以矣。今议者或引长代之法，诘救弊之言【议曰：救弊为夏人尚忠，殷人尚敬，周人尚文者】；或引帝王之风，讥霸者之政，不论时变，而务以饰说。故是非之论，纷然作矣。言伪而辩，顺非而泽，此罪人也。故君子禁之。</p>
</blockquote>
 
      <!-- reward -->
      
    </div>
    

    <!-- copyright -->
    
    <div class="declare">
      <ul class="post-copyright">
        <li>
          <i class="ri-copyright-line"></i>
          <strong>版权声明： </strong>
          
          本博客所有文章除特别声明外，著作权归作者所有。转载请注明出处！
          
        </li>
      </ul>
    </div>
    
    <footer class="article-footer">
       
<div class="share-btn">
      <span class="share-sns share-outer">
        <i class="ri-share-forward-line"></i>
        分享
      </span>
      <div class="share-wrap">
        <i class="arrow"></i>
        <div class="share-icons">
          
          <a class="weibo share-sns" href="javascript:;" data-type="weibo">
            <i class="ri-weibo-fill"></i>
          </a>
          <a class="weixin share-sns wxFab" href="javascript:;" data-type="weixin">
            <i class="ri-wechat-fill"></i>
          </a>
          <a class="qq share-sns" href="javascript:;" data-type="qq">
            <i class="ri-qq-fill"></i>
          </a>
          <a class="douban share-sns" href="javascript:;" data-type="douban">
            <i class="ri-douban-line"></i>
          </a>
          <!-- <a class="qzone share-sns" href="javascript:;" data-type="qzone">
            <i class="icon icon-qzone"></i>
          </a> -->
          
          <a class="facebook share-sns" href="javascript:;" data-type="facebook">
            <i class="ri-facebook-circle-fill"></i>
          </a>
          <a class="twitter share-sns" href="javascript:;" data-type="twitter">
            <i class="ri-twitter-fill"></i>
          </a>
          <a class="google share-sns" href="javascript:;" data-type="google">
            <i class="ri-google-fill"></i>
          </a>
        </div>
      </div>
</div>

<div class="wx-share-modal">
    <a class="modal-close" href="javascript:;"><i class="ri-close-circle-line"></i></a>
    <p>扫一扫，分享到微信</p>
    <div class="wx-qrcode">
      <img src="//api.qrserver.com/v1/create-qr-code/?size=150x150&data=http://yoursite.com/posts/1e7152bf/" alt="微信分享二维码">
    </div>
</div>

<div id="share-mask"></div>  
  <ul class="article-tag-list" itemprop="keywords"><li class="article-tag-list-item"><a class="article-tag-list-link" href="/tags/%E6%9D%82%E5%AD%A6%E6%97%81%E6%94%B6/" rel="tag">杂学旁收</a></li></ul>

    </footer>
  </div>

   
  <nav class="article-nav">
    
      <a href="/posts/6a24346d/" class="article-nav-link">
        <strong class="article-nav-caption">上一篇</strong>
        <div class="article-nav-title">
          
            反经-第三卷权变-正论
          
        </div>
      </a>
    
    
      <a href="/posts/7d0687a0/" class="article-nav-link">
        <strong class="article-nav-caption">下一篇</strong>
        <div class="article-nav-title">反经-第三卷权变-反经</div>
      </a>
    
  </nav>

   
<!-- valine评论 -->
<div id="vcomments-box">
  <div id="vcomments"></div>
</div>
<script src="//cdn1.lncld.net/static/js/3.0.4/av-min.js"></script>
<script src="https://cdn.jsdelivr.net/npm/valine@1.4.14/dist/Valine.min.js"></script>
<script>
  new Valine({
    el: "#vcomments",
    app_id: "yHN3kf7fHt5wvleM2DVoHLdY-gzGzoHsz",
    app_key: "RPIwmdftljIzOtAULwc7JCAp",
    path: window.location.pathname,
    avatar: "monsterid",
    placeholder: "1.昵称和邮箱必填，网址选填",
    recordIP: true,
  });
  const infoEle = document.querySelector("#vcomments .info");
  if (infoEle && infoEle.childNodes && infoEle.childNodes.length > 0) {
    infoEle.childNodes.forEach(function (item) {
      item.parentNode.removeChild(item);
    });
  }
</script>
<style>
  #vcomments-box {
    padding: 5px 30px;
  }

  @media screen and (max-width: 800px) {
    #vcomments-box {
      padding: 5px 0px;
    }
  }

  #vcomments-box #vcomments {
    background-color: #fff;
  }

  .v .vlist .vcard .vh {
    padding-right: 20px;
  }

  .v .vlist .vcard {
    padding-left: 10px;
  }
</style>

 
   
     
</article>

</section>
      <footer class="footer">
  <div class="outer">
    <ul>
      <li>
        Copyrights &copy;
        2019-2021
        <i class="ri-heart-fill heart_icon"></i> Vincere Zhou
      </li>
    </ul>
    <ul>
      <li>
        
        
        
        由 <a href="https://hexo.io" target="_blank">Hexo</a> 强力驱动
        <span class="division">|</span>
        主题 - <a href="https://github.com/Shen-Yu/hexo-theme-ayer" target="_blank">Ayer</a>
        
      </li>
    </ul>
    <ul>
      <li>
        
        
        <span>
  <span><i class="ri-user-3-fill"></i>访问人数:<span id="busuanzi_value_site_uv"></span></s>
  <span class="division">|</span>
  <span><i class="ri-eye-fill"></i>浏览次数:<span id="busuanzi_value_page_pv"></span></span>
</span>
        
      </li>
    </ul>
    <ul>
      
    </ul>
    <ul>
      
    </ul>
    <ul>
      <li>
        <!-- cnzz统计 -->
        
        <script type="text/javascript" src='https://s9.cnzz.com/z_stat.php?id=1278069914&amp;web_id=1278069914'></script>
        
      </li>
    </ul>
<!-- 运行天数 -->
	<ul>
		<li><span id="runtime_span"></span></li>
	</ul>
    <script type="text/javascript">			
        function show_runtime() {
            window.setTimeout("show_runtime()", 1000);
            X = new Date("02/22/2020 22:22:22");
            Y = new Date();
            T = (Y.getTime() - X.getTime());
            M = 24 * 60 * 60 * 1000;
            a = T / M;
            A = Math.floor(a);
            b = (a - A) * 24;
            B = Math.floor(b);
            c = (b - B) * 60;
            C = Math.floor((b - B) * 60);
            D = Math.floor((c - C) * 60);
            runtime_span.innerHTML = "小站在各种崩坏中坚持了: " + A + "天" + B + "小时" + C + "分" + D + "秒"
        }
        show_runtime();
    </script>

  </div>
</footer>
      <div class="float_btns">
        <div class="totop" id="totop">
  <i class="ri-arrow-up-line"></i>
</div>

<div class="todark" id="todark">
  <i class="ri-moon-line"></i>
</div>

      </div>
    </main>
    <aside class="sidebar on">
      <button class="navbar-toggle"></button>
<nav class="navbar">
  
  <div class="logo">
    <a href="/"><img src="/images/mojie.jpg" alt="VincereZhou&#39;s blog"></a>
  </div>
  
  <ul class="nav nav-main">
    
    <li class="nav-item">
      <a class="nav-item-link" href="/">主页</a>
    </li>
    
    <li class="nav-item">
      <a class="nav-item-link" href="/archives">归档</a>
    </li>
    
    <li class="nav-item">
      <a class="nav-item-link" href="/categories">分类</a>
    </li>
    
    <li class="nav-item">
      <a class="nav-item-link" href="/tags">标签</a>
    </li>
    
    <li class="nav-item">
      <a class="nav-item-link" href="/friends">友链</a>
    </li>
    
    <li class="nav-item">
      <a class="nav-item-link" href="/posts/ac7827ff">我的只只</a>
    </li>
    
    <li class="nav-item">
      <a class="nav-item-link" href="/about">关于我</a>
    </li>
    
  </ul>
</nav>
<nav class="navbar navbar-bottom">
  <ul class="nav">
    <li class="nav-item">
      
      <a class="nav-item-link nav-item-search"  title="搜索">
        <i class="ri-search-line"></i>
      </a>
      
      
      <a class="nav-item-link" target="_blank" href="/atom.xml" title="RSS Feed">
        <i class="ri-rss-line"></i>
      </a>
      
    </li>
  </ul>
</nav>
<div class="search-form-wrap">
  <div class="local-search local-search-plugin">
  <input type="search" id="local-search-input" class="local-search-input" placeholder="Search...">
  <div id="local-search-result" class="local-search-result"></div>
</div>
</div>
    </aside>
    <script>
      if (window.matchMedia("(max-width: 768px)").matches) {
        document.querySelector('.content').classList.remove('on');
        document.querySelector('.sidebar').classList.remove('on');
      }
    </script>
    <div id="mask"></div>

<!-- #reward -->
<div id="reward">
  <span class="close"><i class="ri-close-line"></i></span>
  <p class="reward-p"><i class="ri-cup-line"></i>请我喝杯咖啡吧~</p>
  <div class="reward-box">
    
    <div class="reward-item">
      <img class="reward-img" src="/images/alipay.jpg">
      <span class="reward-type">支付宝</span>
    </div>
    
    
    <div class="reward-item">
      <img class="reward-img" src="/images/weixinpay.jpg">
      <span class="reward-type">微信</span>
    </div>
    
  </div>
</div>
    
<script src="/js/jquery-2.0.3.min.js"></script>


<script src="/js/lazyload.min.js"></script>

<!-- Tocbot -->


<script src="/js/tocbot.min.js"></script>

<script>
  tocbot.init({
    tocSelector: '.tocbot',
    contentSelector: '.article-entry',
    headingSelector: 'h1, h2, h3, h4, h5, h6',
    hasInnerContainers: true,
    scrollSmooth: true,
    scrollContainer: 'main',
    positionFixedSelector: '.tocbot',
    positionFixedClass: 'is-position-fixed',
    fixedSidebarOffset: 'auto'
  });
</script>

<script src="https://cdn.jsdelivr.net/npm/jquery-modal@0.9.2/jquery.modal.min.js"></script>
<link rel="stylesheet" href="https://cdn.jsdelivr.net/npm/jquery-modal@0.9.2/jquery.modal.min.css">
<script src="https://cdn.jsdelivr.net/npm/justifiedGallery@3.7.0/dist/js/jquery.justifiedGallery.min.js"></script>

<script src="/dist/main.js"></script>

<!-- ImageViewer -->

<!-- Root element of PhotoSwipe. Must have class pswp. -->
<div class="pswp" tabindex="-1" role="dialog" aria-hidden="true">

    <!-- Background of PhotoSwipe. 
         It's a separate element as animating opacity is faster than rgba(). -->
    <div class="pswp__bg"></div>

    <!-- Slides wrapper with overflow:hidden. -->
    <div class="pswp__scroll-wrap">

        <!-- Container that holds slides. 
            PhotoSwipe keeps only 3 of them in the DOM to save memory.
            Don't modify these 3 pswp__item elements, data is added later on. -->
        <div class="pswp__container">
            <div class="pswp__item"></div>
            <div class="pswp__item"></div>
            <div class="pswp__item"></div>
        </div>

        <!-- Default (PhotoSwipeUI_Default) interface on top of sliding area. Can be changed. -->
        <div class="pswp__ui pswp__ui--hidden">

            <div class="pswp__top-bar">

                <!--  Controls are self-explanatory. Order can be changed. -->

                <div class="pswp__counter"></div>

                <button class="pswp__button pswp__button--close" title="Close (Esc)"></button>

                <button class="pswp__button pswp__button--share" style="display:none" title="Share"></button>

                <button class="pswp__button pswp__button--fs" title="Toggle fullscreen"></button>

                <button class="pswp__button pswp__button--zoom" title="Zoom in/out"></button>

                <!-- Preloader demo http://codepen.io/dimsemenov/pen/yyBWoR -->
                <!-- element will get class pswp__preloader--active when preloader is running -->
                <div class="pswp__preloader">
                    <div class="pswp__preloader__icn">
                        <div class="pswp__preloader__cut">
                            <div class="pswp__preloader__donut"></div>
                        </div>
                    </div>
                </div>
            </div>

            <div class="pswp__share-modal pswp__share-modal--hidden pswp__single-tap">
                <div class="pswp__share-tooltip"></div>
            </div>

            <button class="pswp__button pswp__button--arrow--left" title="Previous (arrow left)">
            </button>

            <button class="pswp__button pswp__button--arrow--right" title="Next (arrow right)">
            </button>

            <div class="pswp__caption">
                <div class="pswp__caption__center"></div>
            </div>

        </div>

    </div>

</div>

<link rel="stylesheet" href="https://cdn.jsdelivr.net/npm/photoswipe@4.1.3/dist/photoswipe.min.css">
<link rel="stylesheet" href="https://cdn.jsdelivr.net/npm/photoswipe@4.1.3/dist/default-skin/default-skin.min.css">
<script src="https://cdn.jsdelivr.net/npm/photoswipe@4.1.3/dist/photoswipe.min.js"></script>
<script src="https://cdn.jsdelivr.net/npm/photoswipe@4.1.3/dist/photoswipe-ui-default.min.js"></script>

<script>
    function viewer_init() {
        let pswpElement = document.querySelectorAll('.pswp')[0];
        let $imgArr = document.querySelectorAll(('.article-entry img:not(.reward-img)'))

        $imgArr.forEach(($em, i) => {
            $em.onclick = () => {
                // slider展开状态
                // todo: 这样不好，后面改成状态
                if (document.querySelector('.left-col.show')) return
                let items = []
                $imgArr.forEach(($em2, i2) => {
                    let img = $em2.getAttribute('data-idx', i2)
                    let src = $em2.getAttribute('data-target') || $em2.getAttribute('src')
                    let title = $em2.getAttribute('alt')
                    // 获得原图尺寸
                    const image = new Image()
                    image.src = src
                    items.push({
                        src: src,
                        w: image.width || $em2.width,
                        h: image.height || $em2.height,
                        title: title
                    })
                })
                var gallery = new PhotoSwipe(pswpElement, PhotoSwipeUI_Default, items, {
                    index: parseInt(i)
                });
                gallery.init()
            }
        })
    }
    viewer_init()
</script>

<!-- MathJax -->

<!-- Katex -->

<!-- busuanzi  -->


<script src="/js/busuanzi-2.3.pure.min.js"></script>


<!-- ClickLove -->

<!-- ClickBoom1 -->

<!-- ClickBoom2 -->

<!-- CodeCopy -->


<link rel="stylesheet" href="/css/clipboard.css">

<script src="https://cdn.jsdelivr.net/npm/clipboard@2/dist/clipboard.min.js"></script>
<script>
  function wait(callback, seconds) {
    var timelag = null;
    timelag = window.setTimeout(callback, seconds);
  }
  !function (e, t, a) {
    var initCopyCode = function(){
      var copyHtml = '';
      copyHtml += '<button class="btn-copy" data-clipboard-snippet="">';
      copyHtml += '<i class="ri-file-copy-2-line"></i><span>COPY</span>';
      copyHtml += '</button>';
      $(".highlight .code pre").before(copyHtml);
      $(".article pre code").before(copyHtml);
      var clipboard = new ClipboardJS('.btn-copy', {
        target: function(trigger) {
          return trigger.nextElementSibling;
        }
      });
      clipboard.on('success', function(e) {
        let $btn = $(e.trigger);
        $btn.addClass('copied');
        let $icon = $($btn.find('i'));
        $icon.removeClass('ri-file-copy-2-line');
        $icon.addClass('ri-checkbox-circle-line');
        let $span = $($btn.find('span'));
        $span[0].innerText = 'COPIED';
        
        wait(function () { // 等待两秒钟后恢复
          $icon.removeClass('ri-checkbox-circle-line');
          $icon.addClass('ri-file-copy-2-line');
          $span[0].innerText = 'COPY';
        }, 2000);
      });
      clipboard.on('error', function(e) {
        e.clearSelection();
        let $btn = $(e.trigger);
        $btn.addClass('copy-failed');
        let $icon = $($btn.find('i'));
        $icon.removeClass('ri-file-copy-2-line');
        $icon.addClass('ri-time-line');
        let $span = $($btn.find('span'));
        $span[0].innerText = 'COPY FAILED';
        
        wait(function () { // 等待两秒钟后恢复
          $icon.removeClass('ri-time-line');
          $icon.addClass('ri-file-copy-2-line');
          $span[0].innerText = 'COPY';
        }, 2000);
      });
    }
    initCopyCode();
  }(window, document);
</script>


<!-- CanvasBackground -->


    
  </div>
<script src="/live2dw/lib/L2Dwidget.min.js?094cbace49a39548bed64abff5988b05"></script><script>L2Dwidget.init({"pluginRootPath":"live2dw/","pluginJsPath":"lib/","pluginModelPath":"assets/","tagMode":false,"debug":false,"model":{"jsonPath":"/live2dw/assets/wanko.model.json"},"display":{"position":"left","width":150,"height":300,"hOffset":80,"vOffset":-70},"mobile":{"show":true,"scale":0.5},"log":false});</script></body>

</html>